# -*- mode: mandoku-view -*-
#+TITLE: 三傳辨疑
#+DATE: 2015-09-23 09:39:59
#+PROPERTY: JUAN 14
<pb:KR1e0062_WYG_014-1a>¶
欽定四庫全書¶
　三傳辨疑卷十四¶
　　　　　　　　　　　　元　程端學　撰¶
　　　成公¶
十有二年春周公出奔晉¶
　左氏曰十二年春王使以周公之難来告書曰周公¶
　出奔晉凡自周無出周公自出故也¶
　　就左氏論之在十一年周公奔晉十二年始来告¶
<pb:KR1e0062_WYG_014-1b>¶
　　故魯史書其来告之日如其信然是魯史之愚也¶
　　不書其奔晉之日而書其来告之日非愚而何今¶
　　有人焉赴告其親之喪曰某年某月某日某人卒¶
　　或其道阻而赴在来年聞赴者轉告其親友焉将¶
　　道其死之日乎抑道其赴之日為死之日乎此不¶
　　辨可見者也左氏出於仲尼之後左氏能知其為¶
　　赴之日非死之日則仲尼之博學亦能和之矣今¶
　　仲尼亦以赴之日為死之日則不特魯史之愚又¶
<pb:KR1e0062_WYG_014-2a>¶
　　仲尼之愚也吾不知後之君子信左氏乎信仲尼¶
　　乎又天王出居于鄭尚曰出周公出奔晉何怪其¶
　　為出而以出為義乎使後之傳春秋者皆捨大義¶
　　而以出為義也武成曰王出郊康王之誥曰王出¶
　　在應門之内夫郊在王畿之内應門為天子之宫¶
　　尚曰出周公奔而言出何足為義乎夫以天子論¶
　　道經邦之三公而至於出奔其罪豈難知而必待¶
　　加一出字然後知周公之為自出乎此一字褒貶¶
<pb:KR1e0062_WYG_014-2b>¶
　　之弊左氏倡之諸儒和之而經㫖淪沒之由也曰¶
　　然則王子瑕奔晉尹氏毛伯召伯以王子朝奔楚¶
　　皆不言出何邪曰史有詳畧仲尼豈能益之使一¶
　　之乎若以周公為自出則王子瑕尹氏毛伯召伯¶
　　之出誰使之乎¶
　公羊曰王者無外此其言出何自其私土而出也¶
　　公羊既知周公為天子三公則在朝明矣又何¶
　　従知其自私土而出邪此非有所據因出之一字¶
<pb:KR1e0062_WYG_014-3a>¶
　　生義耳¶
　榖梁曰周有入無出其曰出上下一見之也言其上¶
　下之道無以存也上雖失之下孰敢有之今上下皆¶
　失之矣¶
　　案左氏公羊以出為義則既鑿矣而榖梁又引天¶
　　王出居鄭為上下之義則鑿之尤者不足辨也¶
夏公㑹晉侯衛侯于𤨏澤¶
　左氏曰七年秋楚子重伐鄭師于汜諸侯救鄭鄭共¶
<pb:KR1e0062_WYG_014-3b>¶
　仲侯羽軍楚師囚鄖公鍾儀獻諸晉晉人以鍾儀歸¶
　囚諸軍府九年晉侯觀於軍府見鍾儀問之曰南冠¶
　而縶者誰也有司對曰鄭人所獻楚囚也使税之召¶
　而弔之再拜稽首問其族對曰泠人也公曰能樂乎¶
　對曰先父之職官也敢有二事使與之琴操南音公¶
　曰君王何如對曰非小人之所得知也固問之對曰¶
　其為太子也師保奉之以朝於嬰齊而夕於側也不¶
　知其他公語范文子文子曰楚囚君子也言稱先職¶
<pb:KR1e0062_WYG_014-4a>¶
　不背本也樂操土風不忘舊也稱太子抑無私也名¶
　其二卿尊君也不背本仁也不忘舊信也無私忠也尊君¶
　敏也仁以接事信以守之忠以成之敏以行之事雖¶
　大必濟君盍歸之使合晉楚之成公従之重為之禮¶
　使歸求成十二月楚子使公子辰如晉報鍾儀之使¶
　請修好結成十一年宋華元善於令尹子重又善於¶
　欒武子聞楚人既許晉糴茷成而使歸復命矣冬華¶
　元如楚遂如晉合晉楚之成十二年宋華元克合晉¶
<pb:KR1e0062_WYG_014-4b>¶
　楚之成夏五月晉士燮㑹楚公子罷許偃癸亥盟于¶
　宋西門之外曰凡晉楚無相加戎好惡同之同恤菑¶
　危備救凶患若有害楚則晉伐之在晉楚亦如之交¶
　贄往来道路無壅謀其不協而討不庭有渝此盟明¶
　神殛之俾墜其師無克胙國鄭伯如晉聽成㑹于𤨏¶
　澤成故也¶
　　趙氏曰案此若實事則無不告諸侯之理不應不¶
　　書也又曰㑹于𤨏澤成故也案此㑹楚不與焉何¶
<pb:KR1e0062_WYG_014-5a>¶
　　以證其成乎劉氏曰𤨏澤之㑹本以合楚鄭也今¶
　　楚鄭不至魯衛是盟何邪且合晉楚者宋也宋亦¶
　　不與又何邪凡晉楚為平則應大合諸侯以申成好¶
　　今三國㑹而已又何邪然則𫝊之言未足信也葉¶
　　氏曰𤨏澤之㑹杜預謂晉既與楚成合諸侯以申¶
　　成好然經書公㑹晉侯衛侯于𤨏澤見衛侯而不¶
　　見鄭伯豈𫝊誤以衛侯為鄭伯歟晉誠欲與楚成¶
　　既鍾儀謀之於前糴茷請之於後何與於宋而必¶
<pb:KR1e0062_WYG_014-5b>¶
　　待華元合之乎審有是盟豈𤨏澤之㑹猶告諸侯¶
　　而得書西門之盟反不告諸侯而不書乎然則𤨏¶
　　澤自魯衛以他事與晉為好無預於楚西門之盟¶
　　未必有傳但見鄭伯嘗以貳楚執於銅鞮故謂晉¶
　　楚合而聽成遂誤以衛侯為鄭伯爾繼言晉鄭至¶
　　如楚聘且涖盟冬書楚公子罷如晉聘且涖盟十¶
　　二月晉侯及楚公子罷盟于赤棘晉楚之成實在¶
　　此晉愧其求成於楚故不以告是在傳之中而不¶
<pb:KR1e0062_WYG_014-6a>¶
　　悟也趙氏曰晉厲初立而衆諸侯自為𤨏澤之㑹然¶
　　所㑹者魯衛而已左氏載合晉楚之成鄭人聽成考¶
　　之於經無一毫合不知何年之事而左氏誤附於此¶
秋晉人敗狄于交剛¶
　榖梁曰中國與夷狄不言戰皆曰敗之夷狄不日¶
　　案公敗齊師于長勺公敗宋師于乗丘之類有之¶
　　矣非特中國與夷狄皆曰敗之也¶
十有三年春晉侯使郤錡来乞師¶
<pb:KR1e0062_WYG_014-6b>¶
　左氏曰晉侯使郤錡来乞師将事不敬孟獻子曰郤¶
　氏其亡乎禮身之幹也敬身之基也郤子無基且先¶
　君之嗣卿也受命以求師将社稷是衛而惰棄君命¶
　也不亡何為¶
　　非本義不録¶
　榖梁曰乞重辭也古之人重師故以乞言之也¶
　　案晉侯若有當伐之國告於王而命諸侯伐之其¶
　　誰不従今以報秦怨而私乞師榖梁反以古人重¶
<pb:KR1e0062_WYG_014-7a>¶
　　師言之豈知言也哉¶
三月公如京師夏五月公自京師遂㑹晉侯齊侯宋公¶
衛侯鄭伯曹伯邾人滕人伐秦¶
　左氏曰三月公如京師宣伯欲賜請先使王以行人¶
　之禮禮焉孟獻子從王以為介而重賄之公及諸侯¶
　朝王遂従劉康公成肅公㑹晉侯伐秦成子受脤于¶
　社不敬劉子曰吾聞之民受天地之中以生所謂命¶
　也是以有動作禮義威儀之則以定命也能者養之¶
<pb:KR1e0062_WYG_014-7b>¶
　以福不能者敗以取禍是故君子勤禮小人盡力勤¶
　禮莫如致敬盡力莫如敦篤敬在養神篤在守業國¶
　之大事在祀與戎祀有執膰戎有受脤神之大節也¶
　今成子惰棄其命矣其不反乎夏四月戊午晉侯使吕¶
　相絶秦曰昔逮我獻公及穆公相好戮力同心申之¶
　以盟誓重之以昬姻天禍晉國文公如齊恵公如秦¶
　無禄獻公即世穆公不忘舊徳俾我恵公用能奉祀¶
　于晉又不能成大勲而為韓之師亦悔于厥心用集¶
<pb:KR1e0062_WYG_014-8a>¶
　我文公是穆之成也文公躬擐甲胄跋履山川踰越¶
　險阻征東之諸侯虞夏商周之𦙍而朝諸秦則亦既¶
　報舊徳矣鄭人怒君之疆場我文公帥諸侯及秦圍¶
　鄭秦大夫不詢于我寡君擅及鄭盟諸侯疾之将致¶
　命于秦文公恐懼綏静諸侯秦師克還無害則是我¶
　有大造于西也無禄文公即世穆為不弔蔑死我君¶
　寡我襄公迭我殽地奸絶我好伐我保城殄滅我費¶
　滑散離我兄弟撓亂我同盟傾覆我國家我襄公未¶
<pb:KR1e0062_WYG_014-8b>¶
　忘君之舊勲而懼社稷之隕是以有殽之師猶願赦¶
　罪于穆公穆公弗聽而即楚謀我天誘其衷成王隕¶
　命穆公是以不克逞志于我穆襄即世康靈即位康¶
　公我之自出又欲闕翦我公室傾覆我社稷帥我蝥¶
　賊以來蕩揺我邊疆我是以有令狐之役康猶不悛入¶
　我河曲伐我洓川俘我王官翦我羈馬我是以有河¶
　曲之戰東道之不通則是康公絶我好也及君之嗣¶
　也我君景公引領西望曰庶撫我乎君亦不恵稱盟¶
<pb:KR1e0062_WYG_014-9a>¶
　利吾有狄難入我河縣焚我箕郜芟夷我農功䖍劉我¶
　邊陲我是以有輔氏之聚君亦悔禍之延而欲徼福于¶
　先君獻穆使伯車来命我景公曰吾與汝同好棄惡復¶
　修舊徳以追念前勲言誓未就景公即世我寡君是以¶
　有令狐之㑹君又不祥背棄盟誓白狄及君同州君之¶
　仇讐而我之昬姻也君来賜命曰吾與女伐狄寡君不¶
　敢顧昏姻畏君之威而受命于吏君有二心於狄曰晉¶
　將伐女狄應且憎是用告我楚人惡君之二三其徳也¶
<pb:KR1e0062_WYG_014-9b>¶
　亦来告我曰秦背令狐之盟而来求盟于我昭告昊天¶
　上帝秦三公楚三王曰余雖與晉出入余惟利是視不¶
　榖惡其無成徳是用宣之以懲不壹諸侯備聞此言斯¶
　是用痛心疾首暱就寡人寡人帥以聽命惟好是求君¶
　若惠顧諸侯矜哀寡人而賜之盟則寡人之願也其承¶
　寧諸侯以退豈敢徼亂君若不施大惠寡人不佞其不¶
　能以諸侯退矣敢盡布之執事俾執事實圖利之秦桓¶
　公既與晉厲公為令狐之盟而又召狄與楚欲道以伐¶
<pb:KR1e0062_WYG_014-10a>¶
　晉諸侯是以睦於晉晉欒書將中軍荀庚佐之士燮將¶
　上軍郤錡佐之韓厥將下軍荀罃佐之趙旃將新軍郤¶
　至佐之郤毅御戎欒鍼為右孟獻子曰晉帥乗和師必¶
　有大功五月丁亥晉師以諸侯之師及秦師戰于麻隧¶
　秦師敗績獲秦成差及不更女父曹宣公卒于師師遂¶
　濟涇及侯麗而還迓晉侯于新楚成肅公卒于瑕¶
　　劉氏曰左氏有劉康公成肅公而經不書又云戰¶
　　于麻隧秦師敗績而經不説然則皆虚也葉氏曰¶
<pb:KR1e0062_WYG_014-10b>¶
　　王卿㑹諸侯伐未有不書於經者二公誠行安得¶
　　不書乎杜預謂二公不書兵不加秦既言㑹則當¶
　　書况後言麻隧之勝則兵非不加秦也愚案劉子¶
　　論成肅公盖格言也非左氏所自撰而前後差舛¶
　　如此豈劉子他日之言而左氏誤引之歟¶
　公羊曰其言自京師何公鑿行也公鑿行奈何不敢¶
　過天子也¶
　　自京師正譏其為伐秦因朝王耳而公羊乃為不¶
<pb:KR1e0062_WYG_014-11a>¶
　　敢過天子之都而更造其行是與之也豈不悖哉¶
　榖梁曰公如京師不月月非如也非如而曰如不叛¶
　京師也言受命不敢叛周也¶
　　公之如京師論其跡似得禮論其情則本伐秦耳¶
　　春秋正譏其似是而實非榖梁乃欲實其似是以¶
　　為是又以實如為非如變亂是非日月為例之弊¶
　　一至於此¶
曹伯盧卒于師¶
<pb:KR1e0062_WYG_014-11b>¶
　榖梁曰𫝊曰閔之也公大夫在師曰師在㑹曰㑹¶
　　劉氏曰諸侯死於行則記其地死於國則不記其¶
　　地所以别内外也法則如此何謂閔之¶
冬𦵏曹宣公¶
　榖梁曰𦵏時正也¶
十四年秋叔孫僑如如齊逆女¶
　左氏曰秋宣伯如齊逆女稱族尊君命也¶
　　辨見宣元年公子遂逆女¶
<pb:KR1e0062_WYG_014-12a>¶
鄭公子喜帥師伐許¶
　左氏曰八月鄭子罕伐許敗焉戊戌鄭伯復伐許庚¶
　子入其郛許人平以叔申之封¶
　　公子喜伐許而鄭伯又伐許至入其郛又許以叔¶
　　申之封經何不書之當以經為正¶
九月僑如以夫人婦姜氏至自齊¶
　左氏曰九月僑如以夫人婦姜氏至自齊舍族尊夫¶
　人也故君子曰春秋之稱微而顯志而晦婉而成章¶
<pb:KR1e0062_WYG_014-12b>¶
　盡而不汙懲惡而勸善非聖人誰能修之¶
　　劉氏曰非也一事而再見者卒名之此春秋之常¶
　　耳非為尊命故舉氏尊夫人故舎族也何氏曰襄¶
　　二十七年豹及諸侯之大夫盟復何所尊而舎族¶
　　春秋之法事再見者皆名以省文¶
　榖梁曰大夫不以夫人以夫人非正也刺不親迎也¶
　僑如之挈由上致之也¶
　　康侯胡氏曰然則取於他邦而道里或逺必親迎¶
<pb:KR1e0062_WYG_014-13a>¶
　　乎以封壤則有大小以爵次則有尊卑以道塗則¶
　　有逺近或迎之於其國或迎之於其境上或迎之¶
　　於所館中禮之節可也愚謂親迎與迎於館所於¶
　　禮文不甚明白詳見隠二年紀履緰逆女然此則¶
　　譏僑如以同姓之卿逆女故耳¶
冬十月庚寅衛侯臧卒¶
　左氏曰衛侯有疾使孔成子甯恵子立敬姒之子衎¶
　以為太子冬十月衛定公卒夫人姜氏既哭而息見¶
<pb:KR1e0062_WYG_014-13b>¶
　太子之不哀也不内酌飲歎曰是夫也将不唯衛國¶
　之敗其必始於未亡人嗚呼天禍衛國也夫吾不獲¶
　鱄也使主社稷大夫聞之無不聳懼孫文子自是不¶
　敢舎其重器於衛盡寘諸戚而甚善晉大夫¶
　　非本義不録¶
十五年三月乙巳仲嬰齊卒¶
　公羊曰仲嬰齊者何公孫嬰齊也公孫嬰齊則曷為¶
　謂之仲嬰齊為兄後也為兄後則曷為謂之仲嬰齊¶
<pb:KR1e0062_WYG_014-14a>¶
　為人後者為之子也為人後者為其子則其稱仲何¶
　孫以王父字為氏也然則嬰齊孰後後歸父也歸父¶
　使于晉而未返何以後之叔仲恵伯傅子赤者也文¶
　公死子幼公子遂謂叔仲恵伯曰君幼如之何願與¶
　子慮之叔仲恵伯曰吾子相之老夫抱之何幼君之¶
　有公子遂知其不可與謀退而殺叔仲恵伯弑子赤¶
　而立宣公宣公死成公幼臧宣叔者相也君死不哭¶
　聚諸大夫而問焉曰昔者叔仲恵伯之事孰為之諸¶
<pb:KR1e0062_WYG_014-14b>¶
　大夫皆雜然曰仲氏也其然乎於是遣歸父之家然¶
　後哭君歸父使乎晉還自晉至檉聞君薨家遣墠帷¶
　哭君成踊反命于介自是走之齊魯人徐傷歸父之¶
　無後也於是使嬰齊後之也¶
　　啖氏曰二𫝊不知有叔&KR0388;子公孫嬰齊此故稱仲¶
　　以别之故妄說耳愚案以仲嬰齊為歸父弟諸説¶
　　皆然不特公羊也其是否未可辨惟以仲嬰齊似¶
　　指六年如晉八年如莒者則不然耳¶
<pb:KR1e0062_WYG_014-15a>¶
　榖梁曰此公孫也其曰仲何也子由父疏之也¶
　　劉氏曰非也此公孫之子以王父字為氏非公子¶
　　之子也若必云子由父疏不得稱公孫則歸父何¶
　　故稱公孫乎¶
癸丑公㑹晉侯衛侯鄭伯曹伯宋世子成齊國佐邾人¶
同盟于戚晉侯執曹伯歸于京師¶
　左氏曰十三年曹伯盧卒于師曹人使公子負芻守¶
　使公子欣時逆曹伯之喪秋負芻殺其太子而自立¶
<pb:KR1e0062_WYG_014-15b>¶
　也諸侯乃請討之晉人以其役之勞請俟他年冬𦵏¶
　曹宣公既𦵏子臧将亡國人皆将從之成公乃懼告¶
　罪且請焉乃反而致其邑十五年㑹于戚討曹成公¶
　也執而歸諸京師書曰晉侯執曹伯不及其民也凡¶
　君不道於其民諸侯討而執之則曰某人執某侯不然¶
　則否諸侯将見子臧於王而立之子臧辭曰前志有¶
　之曰聖達節次守節下失節為君非吾節也雖不能¶
　聖敢失守乎遂逃奔宋¶
<pb:KR1e0062_WYG_014-16a>¶
　　邦衡胡氏曰曹伯之罪於經無據左氏謂曹伯卒¶
　　公子負芻殺太子而代之若然則負芻殺未踰年¶
　　之君與齊商人弑舎罪均矣安得畧而不書耶又¶
　　云㑹于戚討曹成公果討之安得更與同盟耶愚¶
　　謂左氏載子臧将亡國人皆将從之事不可信苟¶
　　國人皆從子臧何不討殺負芻而立子臧乎且一¶
　　子臧非有至徳其能使國人皆從之乎其曰成公¶
　　懼而告罪亦未必然夫弑君之賊何所忌憚而能¶
<pb:KR1e0062_WYG_014-16b>¶
　　告罪致邑乎其曰晉侯執曹伯不及其民至不然¶
　　則否等語皆無義理以此觀之此傳都無可信也¶
　榖梁曰以晉侯而斥執曹伯惡晉侯也不言之急辭¶
　也斷在晉侯也¶
楚子伐鄭¶
　左氏曰楚将北師子囊曰新與晉盟而背之無乃不¶
　可乎子反曰敵利則進何盟之有申叔時老矣在申¶
　聞之曰子反必不免信以守禮禮以庇身信禮之亡¶
<pb:KR1e0062_WYG_014-17a>¶
　欲免得乎楚子侵鄭及暴隧遂侵衛及首止鄭子罕¶
　侵楚取新石欒武子欲報楚韓獻子曰無庸使重其¶
　罪民将叛之無民孰戰¶
　　案經無盟晉楚事左氏以此實𤨏澤之㑹而不知¶
　　其背經益甚且經僅書楚子伐鄭而不伐衛又鄭¶
　　懼楚不暇来即與平故次年有侵宋戰晉之役奚¶
　　敢報復使子罕侵楚取新石此皆其不然者也¶
秋八月庚辰𦵏宋共公¶
<pb:KR1e0062_WYG_014-17b>¶
　榖梁曰月卒日𦵏非𦵏者也此其言𦵏何也以其𦵏¶
　共姬不可不𦵏共公也𦵏共姬則其不可不𦵏共公¶
　何也夫人之義不踰君也為賢者崇也¶
　　劉氏曰非也若以𦵏夫人則必𦵏其君荘二十九¶
　　年𦵏紀叔姬而不𦵏紀侯何也愚謂春秋書諸侯¶
　　𦵏者多矣豈皆以𦵏夫人乎不可通矣¶
宋華元出奔晉宋華元自晉歸于宋宋殺其大夫山宋¶
　魚石出奔楚¶
<pb:KR1e0062_WYG_014-18a>¶
　左氏曰秋八月𦵏宋共公於是華元為右師魚石為¶
　左師蕩澤為司馬華喜為司徒公孫師為司城向為¶
　人為司冦鱗朱為少司冦向帶為大宰魚府為少宰¶
　蕩澤弱公室殺公子肥華元曰我為右師君臣之訓師¶
　所司也今公室卑而不能正吾罪大矣不能治官敢賴¶
　寵乎乃出奔晉二華戴族也司城荘族也六官者皆¶
　桓族也魚石将止華元魚府曰右師反必討是無桓¶
　氏也魚石曰右師苟獲反雖許之討必不敢且多大¶
<pb:KR1e0062_WYG_014-18b>¶
　功國人與之不反懼桓氏之無祀於宋也右師討猶¶
　有戍在桓氏雖亡必偏魚石自止華元於河上請討¶
　許之及反使華喜公孫師帥國人攻蕩氏殺子山書¶
　曰宋殺其大夫山言背其族也魚石向為人鱗朱向¶
　帶魚府出舍於睢上華元使止之不可冬十月華元¶
　自止之不可乃反魚府曰今不從不得入矣右師視¶
　速而言疾有異志焉若不我納今将馳矣登丘而望¶
　之則馳騁而従之則决睢澨閉門登陴矣左師二司¶
<pb:KR1e0062_WYG_014-19a>¶
　冦二宰遂出奔楚華元使向戍為左師老佐為司馬¶
　樂裔為司冦以靖國人¶
　　趙氏曰案經文云奔晉又云自晉歸而傳云魚石¶
　　自止華元于河上請討許之乃反殊相違矣且魚¶
　　石自請討蕩澤則是處無過之地矣既討之矣復¶
　　何事魚石又奔假如魚石與蕩同族慙而自去則¶
　　是知恥之人後不應卻入彭城為亂考之事理無¶
　　非乖謬魚石直與蕩澤同惡爾又曰國亂用兵相¶
<pb:KR1e0062_WYG_014-19b>¶
　　攻則是仇敵也如何云自止乎黄氏曰𫝊與經異¶
　　但當信經凡依𫝊而生說以釋經者不必也朴鄉¶
　　吕氏曰左氏所載首尾不實愚謂趙氏之辨足以¶
　　破愚矣今因而衍之魚石答魚府曰右師苟獲反¶
　　雖許之討必不敢何為華元一反而即討桓族乎¶
　　又蕩山與五大夫皆桓族也何為殺其一而止其¶
　　五乎又五族皆宋之六官非其屬也何為出奔而¶
　　獨書魚石乎杜云獨魚石告無是理也夫告者宋¶
<pb:KR1e0062_WYG_014-20a>¶
　　人也豈得捐四大夫而獨告魚石之名哉又左氏¶
　　見山不稱氏故附會其説以謂山背其族夫春秋¶
　　不氏者多矣如無駭翬俠溺之徒豈皆背其族者¶
　　哉先儒紛紛之説皆本於此誤信之弊大矣¶
冬十有一月叔孫僑如㑹晉士燮齊髙無咎宋華元衛¶
孫林父鄭公子鰌邾人㑹吳于鍾離¶
　公羊曰曷為殊㑹吴外吴也曷為外也春秋内其國¶
　而外諸夏内諸夏而外夷狄王者欲一乎天下曷為¶
<pb:KR1e0062_WYG_014-20b>¶
　以外内之辭言之言自近者始也¶
　　劉氏曰非也一地而再言㑹者明一㑹也吴則其¶
　　君矣未可以爵通又不可稱人稱人則下從大夫¶
　　之例故須云㑹吴以成其文也若實外吴者後吴¶
　　人㑹戚何以不殊之又㑹于申有淮夷亦何以不¶
　　外之吴豈不若淮夷哉愚謂此兩言㑹者内大夫¶
　　㑹諸國大夫往㑹吴于鍾離故其文不容不然耳¶
　　義見本義¶
<pb:KR1e0062_WYG_014-21a>¶
　榖梁曰㑹又㑹外之也¶
　　啖氏曰重書者既㑹士燮同往㑹吴趙氏曰案實¶
　　再㑹依實書之何外吴之有徒為煩迂耳辨又見¶
　　公羊¶
許遷于葉¶
　榖梁曰遷者猶得其國家以往者也其地許復見也¶
　　案榖梁言其地為許復見盖指楚人遷宿不地而¶
　　言也况自遷皆書其地惟他人遷之有不地者以¶
<pb:KR1e0062_WYG_014-21b>¶
　　其義不在於地而在於遷人國故也許雖不復見¶
　　亦書地也然則許之地何足為義而言之乎其曰¶
　　遷者猶得其國家以往亦非所以解經也¶
十有六年春王正月雨木冰¶
　公羊曰雨木冰者何雨而木冰也何以書記異也¶
　　此說得之但不若范氏註益明耳¶
　榖梁曰雨而木冰也志異也傳曰根枝折¶
　　此說得之但根枝折一語億之之辭耳¶
<pb:KR1e0062_WYG_014-22a>¶
甲午晦晉侯及楚子鄭伯戰于鄢陵楚子鄭師敗績¶
　公羊曰晦者何冥也何以書記異也敗者稱師楚何¶
　以不稱師王痍也王痍者何傷乎矢也然則何以不¶
　言師敗績末言耳¶
　　案丙寅朔日食則甲午是二十九日其為晦日明¶
　　矣公羊尚未曉耳下文近之辨又見僖十五年己¶
　　夘晦¶
　榖梁曰日事遇晦曰晦四體偏斷曰敗此其敗則目也¶
<pb:KR1e0062_WYG_014-22b>¶
　　案此言楚子敗績盖大略言其君傷敗耳必解曰四¶
　　體偏斷曰敗此其敗則目也則拘矣其曰日事遇¶
　　晦近之¶
秋公㑹晉侯齊侯衛侯宋華元邾人于沙隨不見公公¶
至自㑹¶
　公羊曰不見公者何公不見見也公不見見大夫執¶
　何以致㑹不恥也曷為不恥公幼也¶
　　劉氏曰非也案公即位至於今十有六年矣豈得¶
<pb:KR1e0062_WYG_014-23a>¶
　　云幼哉上不郊不免牲等公羊輙云公怨天忿懟¶
　　有不敬心也若此時尚幼彼時固甚幼幼不當恥¶
　　何苦責之陳岳氏曰凡史冊舊文諱君之惡臣下¶
　　之體聖人以魯為主從而諱之斯㑹以公不及鄢¶
　　陵之戰故不見公實恥之大而顯書之何也苟曰¶
　　公幼而不恥凡諱國之所能為也丘作甲非正也¶
　　惡乎公不及鄢陵之戰見誣於宣伯晉侯不察其¶
　　實而信其誣是罪不在公故書以彰晉侯之信譖¶
<pb:KR1e0062_WYG_014-23b>¶
　　明我公之無罪榖梁近之愚案此無執大夫之文¶
　　安可言大夫執何以致㑹乎¶
公㑹尹子晉侯齊國佐邾人伐鄭¶
　左氏曰七月公㑹尹武公及諸侯伐鄭将行姜又命¶
　公如初公又申守而行諸侯之師次于鄭西我師次¶
　于督揚不敢過鄭子叔聲伯使叔孫豹請逆于晉師為¶
　食于鄭郊師逆以至聲伯四日不食以待之食使者¶
　而後食諸侯遷于制田知武子佐下軍以諸侯之師¶
<pb:KR1e0062_WYG_014-24a>¶
　侵陳至鳴鹿遂侵蔡未及諸侯遷于潁上戊午鄭子¶
　罕宵軍之宋齊衛皆失軍¶
　　案經但言齊邾而已無宋衛也况侵陳侵蔡事經¶
　　皆無有左氏未可信也¶
曹伯歸自京師¶
　左氏曰曹人請于晉曰自我先君宣公即世國人曰¶
　若之何憂猶未弭而又討我寡君以亡曹國社稷之¶
　鎮公子是大冺曹也先君無乃有罪乎若有罪則君¶
<pb:KR1e0062_WYG_014-24b>¶
　列諸㑹矣君惟不遺徳刑以伯諸侯豈獨遺諸敝邑¶
　敢私布之曹人復請于晉晉侯謂子臧反吾歸而君¶
　子臧反曹伯歸子臧盡致其邑與卿而不出¶
　　以十五年事考之知此傳亦左氏附㑹之辭觀先¶
　　君無乃有罪若有罪則君列諸㑹矣等語可見也¶
　　然曹人請於晉之事則有之¶
　公羊曰執而歸者名曹伯何以不名而不言復歸于¶
　曹何易也其易奈何公子喜時在内也公子喜時在¶
<pb:KR1e0062_WYG_014-25a>¶
　内則何以易公子喜時者仁人也内平其國而待之外治¶
　諸京師而免之其言自京師何言甚易也舎是無難矣¶
　　春秋書晉侯執曹伯歸之于京師又書曹伯歸自¶
　　京師將以正天下大義為後世訓豈暇論其有公¶
　　子治國而易歸哉况就不名與不言復歸生義乎¶
　榖梁曰不言所歸歸之善者也出入不名以為不失¶
　其國也歸為善自某歸次之¶
　　劉氏曰歸為善自某歸次之非也衛元咺衛侯鄭何¶
<pb:KR1e0062_WYG_014-25b>¶
　　善之有乎且自某歸者明有奉焉耳本不為善不善¶
九月晉人執季孫行父舎之于苕丘¶
　公羊曰執未有言舎之者此其言舎之何仁之也曰¶
　在招丘悕矣執未有言仁之者此其言仁之何代公¶
　執也其代公執奈何前此者晉人来乞師而不與公¶
　㑹晉侯將執公季孫行父曰此臣之罪也於是執季¶
　孫行父成公將㑹厲公㑹不當期將執公季孫行父¶
　曰臣有罪執其君子有罪執其父此聽失之大者也¶
<pb:KR1e0062_WYG_014-26a>¶
　今此臣之罪也舎臣之身而執臣之君吾恐聽失之¶
　為宗廟羞也於是執季孫行父¶
　　案公羊於沙隨之㑹言大夫執則既妄矣而此又¶
　　言乞師不與而執行父盖指沙隨之㑹也而又言¶
　　出師後期而執行父則是行父兩被執也然經所¶
　　書者一而已此公羊之妄一也又案經言公㑹晉¶
　　伐宋矣非後期而執行父也公羊之妄二也又案¶
　　左氏行父之執本以僑如之譖非乞師不與也¶
<pb:KR1e0062_WYG_014-26b>¶
冬公㑹單子晉侯宋公衛侯曹伯齊人邾人伐鄭¶
　左氏曰冬諸侯伐鄭十月庚午圍鄭楚公子申救鄭¶
　師于汝上十一月諸侯還¶
　　案經書伐也非圍也又不書楚救鄭也杜氏乃言¶
　　不書圍畏楚救不成圍而還盖牽合之論¶
　榖梁曰言公不背柯陵之盟也¶
　　此説無所發明¶
壬申公孫嬰齊卒于貍脤¶
<pb:KR1e0062_WYG_014-27a>¶
　左氏曰初聲伯夢渉洹或與已瓊瑰食之泣而為瓊¶
　瑰盈其懐従而歌之曰濟洹之水贈我以瓊瑰歸乎¶
　歸乎瓊瑰盈吾懐乎懼不敢占也還自鄭壬申至于¶
　貍脤而占之曰余恐死故不敢占也余衆繁而従余¶
　三年矣無傷也言之之莫而卒¶
　　貫道王氏曰瓊瑰之夢怪而誣愚謂夢之怪者或¶
　　有之然非本義不録¶
　公羊曰非此月日也曷為以此月日卒之待君命然¶
<pb:KR1e0062_WYG_014-27b>¶
　後卒大夫曷為待君命然後卒大夫前此者嬰齊走¶
　之晉公㑹晉侯将執公嬰齊為公請公許之反為大¶
　夫歸至于貍軫而卒無君命不敢卒大夫公至曰吾¶
　固許之反為大夫然後卒之¶
　　劉氏曰非也君之許嬰齊為大夫固在前矣君至¶
　　而後明之耳然則卒嬰齊當在致公之前無疑也¶
　　若以嬰齊反未至故不得以大夫卒之者嬰齊之¶
　　卒竟未為大夫則嬰齊終不合卒無為但移卒於¶
<pb:KR1e0062_WYG_014-28a>¶
　　致公之後也若以公許之則成大夫矣先公未至¶
　　卒之何傷乎假令國人未知公命不録其卒俟公¶
　　告之乃追録其卒既追録之固應在致公之前明¶
　　公之許之為大夫也固在前耳豈不可乎又公孫¶
　　敖卒于齊彼不待公命何為卒之哉物有似是而¶
　　非者此之謂也愚謂沙隨之㑹不見公而已公羊¶
　　則曰将執公也行父争之而執行父晉執行父舎¶
　　之苕丘而已公羊又曰将執公也行父争之而執¶
<pb:KR1e0062_WYG_014-28b>¶
　　行父今公㑹單子晉侯伐鄭於經傳不言後㑹也¶
　　公羊又曰将執公嬰齊為公請之而許之為大夫¶
　　公羊三言執公而於經無見於事無稽則既不足¶
　　信矣且嬰齊於季孫之執奉使請於晉今又書其¶
　　卒則其為大夫久矣觀左氏所載范文子曰嬰齊¶
　　奉君無私謀國家不貳可見也至此乃言公始許¶
　　之為大夫則公羊妄矣¶
　榖梁曰十一月無壬申壬申乃十月也致公而後録¶
<pb:KR1e0062_WYG_014-29a>¶
　臣子之義也其地未踰竟也¶
　　趙氏曰案春秋編年月日之書一例以先後書之¶
　　且先言卿卒後言公至皆據實事何傷教乎二𫝊¶
　　不達文有錯誤之理遂妄為說李氏曰經下有十¶
　　二月丁巳朔則知此壬申在十月十六日也二傳¶
　　見日之誤故穿鑿以成其說公羊以嬰齊當絶待¶
　　君命而卒之然上無出奔之文榖梁以致公而後¶
　　書夫史之載筆出必從君卿為股肱死當即録不¶
<pb:KR1e0062_WYG_014-29b>¶
　　待致而後書杜預以為日誤得之今考於經於月¶
　　日則舛誤於地則左氏為貍脤公羊為貍軫榖梁¶
　　為貍蜃文之差謬無甚於此簡編脱壊使然也¶
十有八年春王正月晉殺其大夫胥童¶
　左氏曰十七年閏月乙夘晦欒書中行偃殺胥童民¶
　不與郤氏胥童道君為亂故皆書曰晉殺其大夫¶
　　案經書殺胥童在十八年而傳在十七年固已違¶
　　經矣又若欒書中行偃殺胥童乃自相報復也經¶
<pb:KR1e0062_WYG_014-30a>¶
　　當書曰欒書殺胥童若王札子殺召伯毛伯之類¶
　　也魯史豈肯誣晉殺之而書曰晉殺其大夫胥童¶
　　哉仲尼豈肯雷同書之春秋哉又春秋書曰某國¶
　　殺其大夫某者大凡譏其不請于天子而専殺之¶
　　而殺之與被殺者之罪則各比事以見焉其有不¶
　　見其事者則但譏其専殺而已今書晉殺其大夫¶
　　郤錡郤犫郤至與殺其大夫胥童據經論理不過譏¶
　　晉之専殺與自折其股肱而已而胥童所以取殺¶
<pb:KR1e0062_WYG_014-30b>¶
　　之由盖莫之考若三郤之見殺據左氏所載乃晉¶
　　厲多外嬖欲盡去羣大夫而立左右故胥童夷羊¶
　　五長魚矯欒書之徒乗機報怨而已未見民之不¶
　　與郤氏也向使民果不與郤氏胥童果道君為亂¶
　　而見殺亦不在書晉殺其大夫之文見義也大抵¶
　　左氏之自為辭皆不足取者以其徒博而不識道¶
　　理故也¶
庚申晉弑其君州蒲¶
<pb:KR1e0062_WYG_014-31a>¶
　左傳曰十七年公逰于匠麗氏欒書中行偃遂執公¶
　焉召士匄士匄辭召韓厥韓厥辭曰昔吾畜於趙氏¶
　孟姬之讒吾能違兵古人有言曰殺老牛莫之敢尸¶
　而况君乎二三子不能事君焉用厥也十八年正月¶
　庚申晉欒書中行偃使程滑弑厲公𦵏之于翼東門¶
　之外以車一乗使荀罃士魴逆周子于京師而立之¶
　生十四年矣大夫逆于清原周子曰孤始願不及此¶
　雖及此豈非天乎抑人之求君使出命也立而不従¶
<pb:KR1e0062_WYG_014-31b>¶
　将安用君二三子用我今日否亦今日共而從君神¶
　之所福也對曰羣臣之願也敢不惟命是聽庚午盟¶
　而入館于伯子同氏辛巳朝于武宫逐不臣者七人¶
　周子有兄而無慧不能辨菽麥故不可立¶
　　案實欒書中行偃使程滑弑君經當書其首惡必¶
　　曰欒書弑其君州蒲今經但曰晉弑其君盖春秋¶
　　闕其弑君之賊名耳然則執公之事亦不足信也¶
　　辨見本義若逆周子于京師以下或可信者但非¶
<pb:KR1e0062_WYG_014-32a>¶
　　此事本義不録¶
　榖梁曰稱國以弑其君君惡甚矣¶
　　榖梁但責其君惡而忘其弑君之惡非所以訓¶
齊殺其大夫國佐¶
　左氏曰十七年齊侯使崔杼為大夫使慶克佐之帥¶
　師圍盧國佐從諸侯圍鄭以難請而歸遂如盧師殺¶
　慶克以榖叛齊侯與之盟于徐闗而復之十二月盧¶
　降使國勝告難于晉待命于清十八年齊為慶氏之¶
<pb:KR1e0062_WYG_014-32b>¶
　難故甲申晦齊侯使士華免以戈殺國佐於内宫之朝¶
　師逃于夫人之宫書曰齊殺其大夫國佐棄命専殺¶
　以榖叛故也使清人殺國勝國弱来奔王湫奔萊慶¶
　封為大夫慶佐為司㓂既齊侯反國弱使嗣國氏禮¶
　也¶
　　案此𫝊多不可據夫齊方出兵圍盧國佐亦従諸¶
　　侯圍鄭國佐棄軍歸殺慶克又以邑叛齊侯宜何¶
　　如乃與盟而復之復之踰年而又殺之不近人情¶
<pb:KR1e0062_WYG_014-33a>¶
　　矣左氏又曰書曰齊殺其大夫國佐棄命専殺以¶
　　榖叛故也亦非也如國佐以榖叛則是逆賦也當¶
　　書曰齊人殺國佐與晉人殺欒氏同一辭可也不得¶
　　言齊殺其大夫矣且叛逆而立其後使國弱嗣安¶
　　得謂之禮哉其曰國弱来奔於經亦當書而不書¶
　　皆其不可據者也¶
夏楚子鄭伯伐宋宋魚石復入于彭城¶
　左氏夏六月鄭伯侵宋及曹門外遂㑹楚子伐宋取¶
<pb:KR1e0062_WYG_014-33b>¶
　朝郏楚子辛鄭皇辰侵城郜取幽丘同伐彭城納宋¶
　魚石向為人鱗朱向帶魚府焉以三百乗戍之而還¶
　書曰復入凡去其國國逆而立之曰入復其位曰復¶
　歸諸侯納之曰歸以惡曰復入¶
　　案鄭伯果先侵宋春秋當書以見其罪又楚鄭取¶
　　朝郏幽丘經亦當書以見楚鄭之罪今皆不書則¶
　　是無有此事也况向為人鱗朱向帶魚府四人者¶
　　未嘗出奔今亦未嘗同入辨見宋魚石奔楚傳下¶
<pb:KR1e0062_WYG_014-34a>¶
　　其曰國逆而立之曰入以下皆左氏自為例也故¶
　　劉氏曰今案左氏國逆之未必言入言入者未必¶
　　國逆復其位者未必言復歸諸侯納之者未必言¶
　　歸以惡入者或言復入或不言復入事與例合者¶
　　少而與例違者多不託之従赴則誘之以従某例¶
　　惟註者推言之而已不復可信也¶
晉侯使士匄来聘¶
　左氏曰公至自晉晉范宣子来聘且拜朝也君子謂¶
<pb:KR1e0062_WYG_014-34b>¶
　晉於是乎有禮¶
　　此小禮也若大禮則當朝天子而後及鄰國况此¶
　　時亦未可朝聘天子特可請命云耳左氏云有禮¶
　　所謂非禮之禮也¶
秋杞伯来朝八月邾子来朝¶
　左氏曰秋杞桓公来朝勞公且問晉故公以晉君語¶
　之杞伯於是乎驟朝于晉而請為昏¶
　　非本義不録¶
<pb:KR1e0062_WYG_014-35a>¶
築鹿囿¶
　左氏曰築鹿囿書不時也¶
　　莘老孫氏曰春秋興作皆書雖城池之固門廐之¶
　　急無遺焉重其徳不及之而徒勞民力也况耳目¶
　　之翫一身之娱哉左氏曰書不時盖不時猶書也¶
　　東莱吕氏曰藪澤當與衆共豈諸侯所可得而藩¶
　　之耶不止為書不時也¶
　榖梁曰築不志此其志何也山林藪澤之利所以與¶
<pb:KR1e0062_WYG_014-35b>¶
　民共也虞之非正也¶
　　葉氏曰囿無有不包山林藪澤者既以為非正則¶
　　凡囿皆當書矣何以言築不志乎若以為築惟志¶
　　囿則築邑築臺築館又何以志也案天子諸侯皆¶
　　有囿此特譏其有囿而更築且以八月役民耳¶
己丑公薨于路寝¶
　左氏曰言道也¶
　　案此為僭諡起文故路寝得正雖為常事而亦書¶
<pb:KR1e0062_WYG_014-36a>¶
　　耳春秋無褒何謂言道哉¶
　榖梁曰路寝正也男子不絶婦人之手以齊終也¶
　　此可謂薨于路寝之義然春秋所書則不為此紀¶
　　實事以起私諡耳¶
冬楚人鄭人侵宋¶
　左氏曰七月宋老佐華喜圍彭城老佐卒焉冬十一¶
　月楚子重救彭城伐宋宋華元如晉告急韓獻子為¶
　政曰欲求得人必先勤之成伯安疆自宋始矣晉侯¶
<pb:KR1e0062_WYG_014-36b>¶
　師于台谷以救宋遇楚師于靡角之谷楚師還¶
　　此傳與經絶不合宋圍彭城經既不書經書楚鄭¶
　　侵宋而傳言楚救彭城經書晉圍彭城在来年而¶
　　傳言今冬晉侯救鄭豈傳如此之詳且審而經如¶
　　彼之畧且訛哉學春秋者以經考傳之偽可也¶
丁未𦵏我君成公¶
　左氏曰書順也¶
　　案桓公荘公文公卒𦵏之時弑逆紛紛未嘗不書¶
<pb:KR1e0062_WYG_014-37a>¶
　　曰𦵏我君桓公荘公文公也何獨於𦵏成公書順¶
　　乎¶
　¶
　¶
　¶
　¶
　¶
　¶
<pb:KR1e0062_WYG_014-37b>¶
　¶
　¶
　¶
　¶
　¶
　¶
　¶
　三傳辨疑卷十四¶

